+++
date = 2020-05-02T00:00:00Z
draft = false
title = "Z določanjem protiteles v krvi do poznavanja prekuženosti"
type = "post"
thumbImage = "/images/post/ekipa-covid-small.jpg"
frontPageImage = "/images/post/ekipa-covid-small.jpg"
shortExcerpt = "Kako z določanjem protiteles v krvi razumemo razširjenost virusa med ljudmi?"
longExcerpt = "Kako z določanjem protiteles v krvi ugotovimo prekuženost populacije in zakaj je to zares pomembno?"
+++

Omenili smo, da so poleg brisov nosnega dela žrela terenske ekipe sodelujočim odvzele tudi vzorec krvi. To je izjemno pomemben del raziskave, saj z določanjem specifičnih protiteles proti novemu koronavirusu v krvi določimo stopnjo prekuženosti populacije oziroma z drugimi besedami, ugotovimo, koliko ljudi v Sloveniji je že prišlo v stik z virusom.

![](/images/post/serum1.jpg)

Vzorec krvi analiziramo na Inštitutu za mikrobiologijo in imunologijo MF UL. Vzorec najprej centrifugiramo, da ločimo plazmo od krvnih celic. V vzorcu plazme iščemo specifična protitelesa razreda [IgG in Iga](http://www.imi.si/diagnosticna-dejavnost/o-diagnostiki/files/opisi-indikacije-in-interpretacije-imunoloskih-testov.pdf) proti povzročitelju bolezni COVID-19. Za virus značilna protitelesa v plazmi preiskovanca določimo s standardizirano in zanesljivo encimsko imunsko metodo.

![](/images/post/serum2.jpg)

Ko so znani rezultati obeh preiskav, iz krvi in iz brisa nosnega dela žrela, Inštitut za mikrobiologijo in imunologijo MF UL sodelujoče obvesti o rezultatih. Tako lahko posamezniki izvedo, ali so že prišli v stik z novim koronavirusom in/ali so aktivno okuženi.

![](/images/post/ekipa-covid.jpg)
