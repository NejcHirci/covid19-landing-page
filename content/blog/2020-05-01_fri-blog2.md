+++
author = "Ajda Pretnar"
date = 2020-05-01T00:00:00Z
draft = false
title = "Kako v 14 dneh do varnega ogrodja za raziskavo?"
type = "post"
thumbImage = "/images/post/biolab-fri-small.jpg"
frontPageImage = "/images/post/biolab-fri-small.jpg"
shortExcerpt = "Dvotedenski programerski maraton za postavitev varne baze podatkov."
longExcerpt = "Dvotedenski programerski maraton za postavitev varne baze podatkov in spletne strani projekta."
+++

Na Fakulteti za računalništvo in informatiko se je v Laboratoriju za bioinformatiko oblikovala močna razvojna ekipa, ki je v rekordnem času 14 dni postavila infrastrukturo za izvedbo raziskave. Pri tem ne gre zgolj za pričujočo spletno stran, ki sicer predstavlja pomemben način komunikacije z javnostjo o rezultatih raziskave. Glavi del razvoja je bila postavitev podatkovne baze, kamor se zapisujejo podatki o sodelujočih in rezultati laboratorijskih preiskav. Ker je pri tovrstni raziskavi ključna zaščita osebnih podatkov in varnost kliničnih rezultatov, se je celotno bazo oblikovalo po principu 'varnost na prvem mestu'. To pomeni, da so podatki enkriptirani, baza ima varnostne kopije, dostop do podatkov pa je omogočen le z dvostopenjsko avtentikacijo.

![](/images/post/biolab-fri.jpg)

Poleg razvoja baze razvojni inženirji pomagajo terenskim ekipam tudi z analizo vprašalnikov. Vsak sodelujoči namreč izpolni vprašalnik o simptomih. Nato se list z odgovori poskenira in naloži v bazo. Razvijalci so nato s pomočjo optičnega razpoznavanja znakov ter pametne poravnave besedila sken vprašalnika digitalizirali in prenesli posamezne odgovore v enotno bazo. Tako terenskim ekipam ni potrebno ročno prepisovati odgovorov, s čimer delo poteka hitreje in enostavneje.
