+++
date = 2020-05-01T00:00:00Z
draft = false
title = "Kako v 14 dneh do varnega IT ogrodja za raziskavo?"
type = "post"
thumbImage = "/images/post/biolab-fri-small.jpg"
frontPageImage = "/images/post/biolab-fri-small.jpg"
shortExcerpt = "Dvotedenski programerski maraton za postavitev varne baze podatkov."
longExcerpt = "Dvotedenski programerski maraton za postavitev varne baze podatkov in spletne strani projekta."
+++

Na Fakulteti za računalništvo in informatiko Univerze v Ljubljani se je v Laboratoriju za bioinformatiko oblikovala močna razvojna ekipa, ki je v rekordnem času desetih dni postavila celotno informacijsko infrastrukturo za izvedbo raziskave. Glavi del razvoja je bila postavitev podatkovne baze, kamor se zapisujejo podatki o sodelujočih in rezultati laboratorijskih preiskav. Ker je pri tovrstni raziskavi ključna zaščita osebnih podatkov in varnost kliničnih rezultatov, se je bazo oblikovalo po principu 'varnost na prvem mestu'. To pomeni, da so podatki enkriptirani, baza ima varnostne kopije, dostop do podatkov pa je omogočen le z dvostopenjsko avtentikacijo. 

Razvito bazo podatkov je tekom raziskave uporabljalo skoraj petdeset sodelavcev, ki vključujejo koordinatorje raziskave, v raziskavo vključene laboratorije, klicni center, in sodelavce, ki so na terenu pridobivali vzorce. Osnovna statistika poteka raziskave se je sproti prikazovala tudi na pričujočih spletnih straneh.

![](/images/post/biolab-fri.jpg)

Poleg razvoja podatkovne baze so razvojni inženirji pomagajo tudi ekipam za obdelavo in vnos odgovorov iz vprašalnikov. Vsak sodelujoči v raziskavi namreč izpolni dvostranski vprašalnik o simptomih, simptomih družinskih članov, vrsti dela, ki ga opravlja, tipu interakcije s sodelavci in podobne. Vprašalnik izpolnijo ročno, na papirju. V raziskave smo vprašalnike nato prečitali s čitalcem, na Fakulteti za računalništvo pa samo v nekaj dneh razvili program za avtomatično prepoznavo izpolnjenih vprašalnikov. Pri tem smo uporabili tudi nekatere moderne tehnike umetne inteligence. Da pa vse ne bi prepustili avtomatiki, smo razvili tudi pregledovalnik vprašalnikov, kjer se na levem delu okna izpiše spletni obrazec z vprašalnikov, na desnem delu pa kopija skeniranega vprašalnika. Pregled vprašalnikov je na ta način lahko izjemno hiter. Z strojno obdelavo vprašalnikov smo lahko bistveno pohitrili študijo in privarčevali na času, ki bi sicer bil potreben za ročni vnos.
